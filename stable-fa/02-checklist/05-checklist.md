---

layout: col-document
title: شیوه‌های کدنویسی امن
tags: SCP-QRG
document: راهنمای کدنویسی امن

---

{% include breadcrumb.html %}
# چک‌لیست شیوه‌های کدنویسی امن

## اعتبارسنجی ورودی

- [ ]   تمامی ورودی‌ها می‌بایست در یک سیستم مورد اعتماد اعتبارسنجی گردد - سمت سرور و نه تنها سمت کاربر

- [ ]   همه منابع اطلاعاتی را شناسایی کنید و آن‌ها را به دو دسته قابل اعتماد و غیرقابل اعتماد طبقه‌بندی کنید

- [ ]   تمامی داده‌های غیرقابل اعتماد می‌بایست اعتبارسنجی گردد، شامل 
    پایگاه‌های داده، جریان‌های اطلاعاتی و سایر موارد

- [ ]   از یک روال متمرکز برای اعتبارسنجی ورودی‌های کل برنامه استفاده کنید

- [ ]   برای تمامی ورودی‌ها، یونی‌کد مجاز تعریف کنید نظیر UTF-8

- [ ]   پیش از اعتبارسنجی، ورودی را به یک یونی‌کد مشترک برگردانید

- [ ]   تمامی اعتبارسنجی‌های ناموفق می‌بایست منجر به رد ورودی شود

- [ ]   در صورتی که سیستم از مجموعه کاراکتر‌های توسعه یافته و بسط داده شده
    پشتیبانی می‌کند، اعتبارسنجی می‌بایست پس از رمزگشایی صورت پذیرد

- [ ]   تمامی اطلاعات ارسالی از سوی کاربر، پیش از پردازش می‌بایست اعتبارنسجی شود

- [ ]   بررسی کنید سرآیندهای معرف پروتکل مورد استفاده در درخواست ارسالی و 
    پاسخ دریافتی، هردو تنها شامل کاراکتر‌های اسکی باشند

- [ ]   اطلاعات ارسالی در قابلیت‌هایی نظیر تغییر مسیر را اعتبارسنجی کنید

- [ ]   برای تعریف انواع داده مجاز از لیست سفید بجای لیست سیاه استفاده کنید

- [ ]   بازه و محدوده داده را اعتبارسنجی کنید

- [ ]   طول و حجم داده را اعتبارسنجی کنید

- [ ]   اگر هرگونه ورودی باالقوه خطرناک باید مجاز و قابل تعریف باشد، کنترل‌های
    امنیتی بیشتری برای اعتبارسنجی آن لحاظ کنید

- [ ]   اگر روال‌های اعتبارسنجی استاندارد فعلی نمی‌تواند به برخی از ورودی‌ها 
    رسیدگی کند، بررسی‌های آن بخش را مجزا و به صورت گسسته انجام دهید

- [ ]   برای رسیدگی به حملات مبهم‌سازی شده از هم‌نوع کردن یا متعارف‌سازی اطلاعات استفاده کنید

## انکد کردن خروجی

- [ ]   تمامی فرایند انکد کردن خروجی می‌بایست در یک سیستم قابل اعتماد صورت بگیرد - سمت سرور و نه سمت کاربر

- [ ]   از یک روال استاندارد و آزمایش شده برای انکد کردن خروجی استفاده کنید

- [ ]   برای تمامی خروجی‌ها یونی‌کد مناسب تعریف کنید نظیر UTF-8

- [ ]   داده‌های ارسالی به سوی کاربر از منابع نامعتبر را انکد کنید

- [ ]   اطمینان حاصل کنید شیوه انکدسازی انتخابی شما برای تمامی سیستم‌های هدف ایمن باشد

- [ ]   خروجی حاصل از پردازش اطلاعات غیرقابل اعتماد را پیش از استقرار در کوئری پاک‌سازی کنید 
    کوئری‌هایی نظیر SQL, LDAP, XML

- [ ]   پیش از قرار دادن اطلاعات غیرقابل اعتماد در دستورات سیستمی، آن‌ها را پاک‌سازی کنید

## احرازهویت و مدیریت رمزعبور

- [ ]   به غیر از صفحات عمومی، برای تمامی قابلیت‌ها و صفحات دیگر احرازهویت الزامی باید باشد

- [ ]   تمامی کنترل‌های مربوط به احرازهویت می‌بایست در یک سیستم قابل اعتماد اجرا و بررسی شود

- [ ]   در صورت امکان سرویس‌های تایید و احرازهویت استاندارد و آزمایش شده ایجاد و استفاده کنید

- [ ]   اعمال و پیاده‌سازی کنترل‌های احرازهویت می‌بایست به صورت متمرکز صورت پذیرد، این
    موضوع شامل کتابخانه‌هایی که سرویس‌های احرازهویت خارجی را فراخوانی می‌کنند نیز می‌باشد

- [ ]   منطق و پیاده‌سازی سرویس احرازهویت را از منابع درخواست شده جدا کنید و در زمان احرازهویت
    از طریق جابجایی کاربر بین بخش مربوطه و قسمت احرازهویت متمرکز، فرایند را انجام دهید

- [ ]   فرایند‌ها و کنترل‌های امنیتی مربوط به احرازهویت می‌بایست  به صورت ایمن تعبیه شده باشد 
    تا در صورت ناموفق بودن کاربر در احرازهویت یا رخداد خطا، سوء استفاده میسر نباشد

- [ ]   تمامی قابلیت‌های مدیریتی و مدیریت حساب، می‌بایست حداقل به اندازه مکانیزم احرازهویت
    اولیه ایمن باشند

- [ ]   اگر برنامه شما اعتبارنامه و رمز‌های عبور کاربران را نگهداری می‌کند، برای ذخیره‌سازی از هش‌های قوی و
    Salt شده استفاده کنید

- [ ]   هش رمزعبور می‌بایست در سمت سرور در یک سیستم قابل اعتماد ایجاد شود و نه سمت کاربر

- [ ]   اعتبارسنجی داده‌های احرازهویت می‌بایست پس از تکمیل دریافت تمامی ورودی‌ها صورت پذیرد

- [ ]   خطاهای ناشی از احرازهویت ناموفق نباید مشخص کنند کدام بخش از اطلاعات نادرست است

- [ ]   برای سیستم‌های خارجی که شامل اطلاعات یا عملکرد حساس هستند، احرازهویت پیاده‌سازی و استفاده کنید

- [ ]   اعتبارنامه احرازهویت برای دسترسی به سرویس‌های خارجی می‌بایست در مکانی امن نگهداری گردد

- [ ]   برای انتقال و ارسال اطلاعات مربوط به احرازهویت تنها از متد POST استفاده کنید

- [ ]   رمزهای عبور دائمی و غیرموقت را تنها از طریق کانال‌های رمزنگاری شده یا به صورت
    داده‌های رمز شده ارسال کنید

- [ ]   الزامات پیچیدگی رمزعبور تعیین شده توسط خط‌مشی یا مقررات می‌بایست اجرا شود

- [ ]   الزامات طول رمزعبور تعیین شده توسط خط‌مشی یا مقررات می‌بایست اجرا شود

- [ ]   فیلد‌های تعریف شده برای ورود رمزعبور در سمت کاربر می‌بایست
    به صورت پنهان آن را نمایش دهند

- [ ]   پس از تعداد مشخصی از تلاش‌های ناموفق برای ورود به سیستم، حساب‌کاربری می‌بایست غیرفعال گردد

- [ ]   کنترل‌های امنیتی عملیات بازنشانی و تغییر رمزعبور می‌بایست با 
    نیازمندی‌های رمزعبور در زمان ایجاد حساب‌کاربری یکسان باشند

- [ ]   سوالات بازنشانی رمزعبور باید از پاسخ‌های تصادفی کافی پشتیبانی کنند

- [ ]   در صورت استفاده از شیوه‌های بازنشانی مبتنی بر ایمیل، اطلاعات ارسال شده نظیر آدرس بازنشانی یا گذرواژه، می‌بایست
    تنها به ایمیل از پیش تعریف شده ارسال شود و قابلیت مربوطه می‌بایست موقت و یک‌بار مصرف باشد

- [ ]   آدرس‌ها و رمزعبور‌های موقت می‌بایست برای بازه‌زمانی کوتاهی معتبر باشند

- [ ]   تعویض رمزعبور‌های موقت برای استفاده‌های بعدی باید الزامی باشد

- [ ]   به هنگام رخداد عملیات بازنشانی رمزعبور، به کاربر اطلاع‌رسانی کنید

- [ ]   از استفاده رمزعبور یکسان در سامانه‌های مختلف پرهیز کنید

- [ ]   برای تغییر رمزعبور محدودیت اعمال کنید به گونه‌ای که در هر روز حداقل یک مرتبه تغییر رمز ممکن باشد
    این موضوع برای جلوگیری از دور زدن مکانیزم‌های بازدارنده از استفاده مجدد از رمز‌های قبلی است

- [ ]   بر اساس خط‌مشی یا قوانین موجود، تغییر رمزعبور را الزام کنید به گونه‌ای که زمان بازنشانی مدیریت شده باشد

- [ ]   قابلیت مرا به خاطر بسپار را برای فیلد‌های رمزعبور غیرفعال کنید

- [ ]   آخرین ورود موفق یا ناموفق می‌بایست در اولین ورود موفق به کاربر اطلاع‌رسانی گردد

- [ ]   مکانیزم‌های نظارتی پیاده‌سازی کنید تا اقدام به حملات و تلاش به ورود برای چندین حساب‌کاربری
    با استفاده از امتحان کردن رمزعبور یکسان را تشخیص دهد

- [ ]   رمزعبور یا نام‌کاربری‌های از پیش‌تعریف شده توسط ارائه کنندگان را
    تغییر دهید یا حساب‌کاربری مرتبط را غیرفعال کنید

- [ ]   قبل از انجام عملیات حیاتی، کاربران را مجدد احرازهویت کنید

- [ ]   از احرازهویت چندعاملی برای حساب‌های معاملاتی باارزش یا دارای حساسیت بالا استفاده کنید

- [ ]   اگر از کد شخص ثالث برای احرازهویت یا عملایت حساس استفاده می‌کنید، آن را به دقت
    بازبینی کنید که کد مخربی در آن نهفته نباشد

## مدیریت نشست

- [ ]   برای مدیریت نشست، از کنترل‌های مدیریت نشست سرور یا فریم‌ورک استفاده کنید.
    برنامه باید تنها این نشست‌ها را معتبر بداند

- [ ]   ایجاد شناسه مربوط به نشست همیشه می‌بایست سمت سیستم قابل اعتماد صورت پذیرد - سمت سرور و نه سمت کاربر

- [ ]   الگوریتم‌های مورد استفاده در مدیریت نشست می‌بایست به درستی بررسی شده باشند تا
    مقادیر تولید شده برای شناسه‌های نشست به خوبی تصادفی‌سازی شده باشد

- [ ]   برای کوکی‌هایی که حاوی شناسه‌های نشست هستند، دامنه و مسیر مناسب و محدود تعریف کنید

- [ ]   قابلیت خروج می‌بایست به صورت کامل نشست را باطل کند

- [ ]   قابلیت خروج می‌بایست برای تمامی صفحاتی که سطح دسترسی محدود دارند قابل استفاده باشد

- [ ]   متناسبت با الزامات عملکردی کسب‌و‌کار و میزان ریسک‌پذیری، تا حد امکان کوتاه‌ترین زمان ممکن را
    برای معتبر دانستن نشست‌هایی که فعال نیستند در نظر بگیرید

- [ ]   ورود دائمی را مجاز نکنید و اتمام مهلت نشست را حتی در زمان فعال بودن آن اعمال کنید

- [ ]   در صورتی که پیش از ورود، نشست فعال در سیستم موجود بود، آن را ابطال و نشست جدید ایجاد کنید.
    در صورت نیاز به چندین نشست فعال، باید قابلیت مدیریت نشست سمت کاربر پیاده‌سازی شده باشد

- [ ]   در هر احرازهویت مجددی، یک شناسه نشست جدید ایجاد کنید

- [ ]   چند ورود همزمان با یک شناسه‌کاربری در یک لحظه مجاز نیست

- [ ]   شناسه مربوط به نشست نباید در آدرس، رویداد‌ها یا خطاها افشاء گردد

- [ ]   تمهیداتی برای کنترل دسترسی لحاظ کنید تا دسترسی افراد به سرور و محل نگهداری نشست‌ها
    کنترل شده باشد و از دسترسی غیرمجاز جلوگیری شود

- [ ]   شناسه جدید برای نشست ایجاد و به صورت دوره‌ای شناسه قبلی را باطل کنید

- [ ]   در صورت تغییر بین پروتکل رمز شده و نشده، شناسه نشست جدید ایجاد کننید، مشابه پروسه ورود
    
- [ ]   بجای جابجایی بین پروتکل‌های رمزنگاری نشده و رمزنگاری شده، به صورت 
    یکپارچه از پروتکل‌های رمزشده استفاده کنید 

- [ ]   برای اجرای عملیات حساس سمت سرور نظیر مدیریت حساب‌های کاربری می‌توان توکن
    یا پارامتر‌های تصادفی ایجاد و در مکانیزم‌های مبتنی بر نشست استفاده کرد

- [ ]   برای اجرای عملیات فوق حساس یا بحرانی می‌توان توکن یا پارامتر‌های تصادفی ایجاد
    و در مکانیزم‌های یک‌بار مصرف در هر درخواست استفاده کرد

- [ ]   برای کوکی‌های ارسال شده از طریق ارتباطات رمزنگاری شده، ویژگی secure تنظیم کنید

- [ ]   در صورتی که به طور خاص نیاز به استفاده از کوکی در جاوااسکریپت سمت کاربر ندارید
    نسبت به تنظیم ویژگی HttpOnly اقدام کنید

## کنترل دسترسی

- [ ]   برای تصمیم‌گیری مجوز دسترسی، تنها از اشیاء سیستم قابل اعتماد استفاده کنید. 

- [ ]   برای بررسی مجوز دسترسی، از یک جزء واحد و مشترک در سراسر سامانه استفاده کنید، موضوع ذکر شده
    شامل کتابخانه‌هایی که خدمات مجوز و دسترسی به صورت خارجی ارائه می‌کنند نیز می‌باشد.

- [ ]   کنترل دسترسی می‌بایست به گونه‌ای صورت پذیرد تا در صورت عدم دسترسی، موضوع به شکلی ایمن مدیریت شود.

- [ ]   در شرایطی که برنامه نتواند به اطلاعات پیکربندی امنیتی خود دسترسی پیدا کند، تمامی
    دسترسی‌ها می‌بایست غیرمجاز بوده و رد شوند

- [ ]   سطوح دسترسی در تمامی درخواست‌ها می‌بایست بررسی گردد، خصوصا درخواست‌هایی که سمت سرورو اجرایی می‌شوند

- [ ]   بخش‌های مدیریت و با دسترسی بالا را از سایر کد‌ها و بخش‌های برنامه‌کاربردی جدا کنید

- [ ]   دسترسی به سایر فایل‌ها و منابع منجمله بخش‌هایی که تحت کنترل مستقیم برنامه نیست را
    فقط به کاربران مجاز ارائه و محدود کنید

- [ ]   دسترسی به آدرس‌های محافظت شده می‌بایست به کاربران مجاز محدود باشد

- [ ]   دسترسی به قابلیت‌های محافظت شده می‌بایست به کاربران مجاز محدود باشد

- [ ]   ارجاع مستقیم به اشیاء را بر اساس سطوح دسترسی، به کاربران مجاز محدود کنید

- [ ]   دسترسی به سرویس‌ها را به کاربران مجاز محدود کنید

- [ ]   دسترسی به داده‌های برنامه‌کاربردی را به کاربران مجاز محدود کنید

- [ ]   دسترسی به بخش‌هایی نظیر کاربران و اطلاعات مربوطه و اطلاعات مربوط به سیاست‌گذاری را با
    اعمال کنترل دسترسی محدود کنید

- [ ]   دسترسی به اطلاعات پیکربندی‌های امنیتی را به کاربران مجاز محدود کنید

- [ ]   قواعد کنترل دسترسی می‌بایست به صورت یکپارچه در تمامی لایه‌ها اعمال شود

- [ ]   اگر داده‌های وضعیت باید سمت کاربر ذخیره شوند، می‌بایست برای تشخیص و جلوگیری از دستکاری،
    رمزگذاری و بررسی یکپارچگی سمت سرور صورت پذیرد
 
- [ ]   منطق برنامه‌کاربردی می‌بایست با قوانین تجاری و کسب و کار سازگاری داشته باشد

- [ ]   تعداد عملیات و تراکنش‌هایی که یک کاربر یا دستگاه در بازه زمانی معینی می‌تواند انجام دهد
    باید مشخص و محدود باشد. محدودیت اعمال شده می‌بایست به میزان نیاز واقعی کسب و کار باشد اما
    به گونه‌ای که برای جلوگیری از حملات خودکار کارآمد باشد

- [ ]   از سرآیندهایی نظیر ریفرر فقط در راستای بررسی‌های تکمیلی استفاده کنید، این موارد - Referer Header
    به هیچ عنوان نباید تنها معیار اصالت‌سنجی باشند چراکه قابل جعل هستند

- [ ]   اگر نشست‌های معتبر برای بازه‌زمانی‌های طولانی پیاده‌سازی شده است، به صورت دوره‌ای مجوز‌های کاربر
    را بررسی کنید و مطمئن شوید مجوز‌های آن‌ها صحیح است، در صورت تغییر مجوز‌ها سیستم می‌بایست به صورت
    یکپارچه تغییرات را همگام‌سازی کند یا در صورت عدم امکان، کاربر ملزم به خروج و احرازهویت مجدد شود

- [ ]   حساب‌های کاربری می‌بایست ممیزی شوند و حساب‌های بدون استفاده غیرفعال شوند 

- [ ]   برنامه باید از غیرفعال‌سازی حساب‌کاربری و ابطال نشست‌های متناظر در صورت ابطال مجوز پشتیبانی کند

- [ ]   سرویس‌اکانت‌ها یا حساب‌هایی که با سیستم‌های خارجی ارتباط دارند
    باید کمترین دسترسی 

- [ ]   خط مشی کنترل دسترسی تهیه کنید که در آن قوانین تجاری، انواع داده‌ها و معیار‌های
    مجوز دسترسی و/یا روال‌های ارائه دسترسی در برنامه‌کاربردی مشخص باشد تا دسترسی
    به درستی تامین و کنترل شود. این موضوع شامل تهیه نیازمندی ارائه دسترسی برای
    هر دو مورد داده‌ها و تخصیص منابع می‌شود

## شیوه‌های رمزنگاری

- [ ]   تمامی توابع و قابلیت‌های رمزنگاری که برای محافظت اطلاعات در مقابل کاربر نهایی
    استفاده می‌شوند باید در یک سیستم قابل اعتماد پیاده‌سازی شوند

- [ ]   از داده‌های حساس و اسرار سامانه در برابر دسترسی غیرمجاز محافظت کنید

- [ ]   ماژول‌های رمزنگاری باید در صورت رخداد خطا ایمن بوده و
    رفتار از پیش تعبیه شده و متناسبی داشته باشند

- [ ]   تمامی اعداد، نام فایل‌ها، شناسه‌های کاربری یکتا و رشته‌هایی که نیاز است
    مقادیر تصادفی داشته باشند، باید توسط توابع رمزنگاری تایید شده در راستای
    تصادفی‌سازی ایجاد شوند

- [ ]   ماژول‌های رمزنگاری مورد استفاده توسط برنامه‌کاربردی باید مطابق با استاندارد‌ FIPS 140-2 
    یا استانداردی معادل آن باشد

- [ ]   برای نحوه مدیریت کلید‌های رمزنگاری، خط‌مشی و فرآیند ایجاد و استفاده کنید

## مدیریت خطا و رویدادنگاری

- [ ]   اطلاعات حساس را در خطاها فاش نکنید، اطلاعاتی نظیر جزئیات سیستم، شناسه‌های
    نشست یا اطلاعات حساب

- [ ]   از کنترلر‌های خطایی استفاده کنید که اطلاعات مربوط به دیباگ یا اطلاعات ردیابی
    پشته را نمایش نمی‌دهند

- [ ]   پیام خطاهای مورد استفاده می‌بایست عمومی و صفحات مربوطه شخصی‌سازی شده باشد

- [ ]   برنامه‌کاربردی باید قابلیت مدیریت خطا داشته باشد و به پیکربندی سرور متکی نباشد

- [ ]   به هنگام بروز خطا، حافظه تخصیص داده شده را به درستی آزاد کنید

- [ ]   منطق رسیدگی به خطاهای مرتبط با کنترل‌های امنیتی باید به صورت پیش‌فرض
    درخواست دسترسی را رد کند

- [ ]   تمامی کنترل‌های رویدادنگاری می‌بایست در سیستم قابل اعتماد پیاده‌سازی شود

- [ ]   کنترل‌های رویدادنگاری، باید از هر دو وضعیت موفقیت آمیز بودن یا شکست
    در رویداد‌های امنیتی پشتیبانی کند

- [ ]   مطمئن شوید گزارش‌های ثبت شده حاوی اطلاعات حائز اهمیت مربوط به رویداد باشند

- [ ]   در مواردی که رویداد‌های ثبت شده می‌توانند شامل اطلاعات غیرقابل اعتماد یا
    کاراکتر‌های خطرناک باشند، از اجرا نشدن آن‌ها به عنوان یک کد در رابط
    یا نرم‌افزار مشاهده رویداد‌ها اطمینان حاصل کنید

- [ ]   دسترسی به گزارش‌ها می‌بایست محدود به افراد مجاز باشد

- [ ]   از یک روال مرکزی برای همه عملیات ثبت رویداد استفاده کنید

- [ ]   اطلاعات حساس یا غیرضروری را در رویداد‌ها ثبت نکنید، اطلاعاتی نظیر جزئیات
    سیستم، رمزعبور یا شناسه نشست

- [ ]   از پیاده‌سازی مکانیزمی برای تجزیه و تحلیل رویداد‌های ثبت شده اطمینان حاصل کنید

- [ ]   تمامی اعتبارسنجی‌های ناموفق را ثبت کنید

- [ ]   تمام تلاش‌های احرازهویت به‌ویژه موارد ناموفق را ثبت کنید

- [ ]   همه دسترسی‌های غیرمجاز فراخوانی شده را ثبت کنید

- [ ]   تمام دستکاری‌های صورت گرفته در داده‌های وضعیت یا سیستم
    اعم از موفق و غیرموفق باید ثبت شوند

- [ ]   تمام تلاش‌ها برای اتصال از طریق توکن‌های باطل شده را ثبت کنید

- [ ]   همه استثناهای سیستم را ثبت کنید

- [ ]   همه عملکرد‌های مدیریتی منجمله تغییرات در تنظیمات پیکربندی امنیتی را ثبت کنید

- [ ]   تمامی تلاش‌های ناموفق برای اتصال از طریق پروتکل‌های رمزشده را ثبت کنید

- [ ]   خرابی‌ها و ناموفق بودن ماژول‌های رمزنگاری در ارائه خروجی را ثبت کنید

- [ ]   از یک تابع هش رمزنگاری برای تایید یکپارچگی رویداد وارد شده استفاده کنید

## محافظت از داده

- [ ]   دسترسی‌های ارائه شده می‌بایست به صورت حداقلی باشد. کاربران می‌بایست فقط به
    قابلیت‌ها، داده‌ها و اطلاعات سیستمی که برای انجام وظایفشان 
    ضروریست دسترسی داشته باشند.

- [ ]   تمامی اطلاعات حساس کش شده یا رونوشت‌های موقتی ذخیره شده در سرور را
    از دسترسی غیرمجاز محافظت کنید و بخش‌های موقتی را در اولین فرصت که دیگر
    به آن‌ها نیازی نبود حذف کنید

- [ ]  اطلاعات ذخیره شده خیلی حساس نظیر داده‌های تایید و احرازهویت، حتی مواردی
    که سمت سرور هستند نیز می‌بایست به صورت رمزنگاری شده نگهداری شوند

- [ ]   از کدهای سمت سرور محافظت کنید به گونه‌ای که کاربران
    قادر به دریافت/مشاهده آن‌ها نباشند

- [ ]   از ذخیره و نگهداری هرگونه اطلاعات حساس نظیر رمزعبور و سایر اطلاعات
    حائز اهمیت به صورت رمزنگاری نشده سمت کاربر خودداری کنید

- [ ]   توضیحات و اطلاعاتی که منجر به افشاء اطلاعات حساس می‌شوند را در
    کدهای محصول نهایی حذف کنید

- [ ]   اسناد غیرضروری برنامه‌کابردی و سیستم را حذف کنید زیرا می‌تواند
    اطلاعات مفیدی برای نفوذگر آشکار کند

- [ ]   اطلاعات حساس را در قالب پارامتر‌های درخواست GET ارسال نکنید

- [ ]   قابلیت تکمیل خودکار را در فرم‌ها و قسمت‌هایی که حاوی اطلاعات حساس
    خواهند بود غیرفعال کنید

- [ ]   مکانیزم کش سمت کاربر را در صفحات حاوی اطلاعات حساس غیرفعال کنید

- [ ]   برنامه‌کاربردی می‌بایست قابلیت حذف اطلاعات حساسی که دیگر به آن‌ها
    نیازی نیست را داشته باشد

- [ ]   برای داده‌های حساس ذخیره شده در سرور، کنترل دسترسی مناسب پیاده‌سازی کنید
    این موضوع شامل داده‌های ذخیره شده، فایل‌های موقت و داده‌هایی است که فقط برای
    کاربران خاصی از سیستم باید در دسترس باشد

## امنیت ارتباطات

- [ ]   تمامی اطلاعات حساس می‌بایست بر بستر رمزنگاری شده منتقل شوند. برای مواردی
    که از پروتکل‌های رایج استفاده نمیکنند نیز، رمزنگاری فایل‌ها و اطلاعات
    پیش از انتقال صورت پذیرد

- [ ]   گواهی‌های مورد استفاده برای رمزنگاری، می‌بایست معتبر باشند به گونه‌ای که
    برای دامنه مورد استفاده باشند، منسوخ شده نباشند و 
    در صورت لزوم از گواهینامه‌های میانی استفاده شود

- [ ]   اتصالات ناموفق بر بستر رمزنگاری شده نباید به ارتباطات رمزنگاری نشده تنزل پیدا کنند

- [ ]   برای دسترسی به اطلاعات حساس یا بخش‌هایی که به احرازهویت نیاز دارند، استفاده از
    ارتباطات رمزنگاری شده الزامیست

- [ ]   برای ارتباط با اجزاء و سیستم‌های خارجی که اطلاعات یا قابلیت‌های حساس دارند
    استفاده از بستر‌های رمزنگاری شده الزامیست

- [ ]   از یک پیاده‌سازی واحد و استاندارد مناسب برای رمزنگاری ارتباطات استفاده کنید

- [ ]   برای همه ارتباطات، کاراکتر‌هارا انکد کنید

- [ ]   پارامتر‌های حاوی اطلاعات حساس را به هنگام لینک کردن آدرس خارجی فیلتر کنید
    تا منجر به نشست اطلاعات حساس در ریفرر نشود

## پیکربندی سیستم

- [ ]   اطمینان حاصل کنید سرورها، فریم‌ورک‌ها و اجزای سیستم از آخرین نسخه
    تایید شده استفاده می‌کنند

- [ ]   اطمینان حاصل کنید تمامی پچ‌های موجود برای سرور‌ها، فریم‌ورک‌ها 
    و اجزاء مورد استفاده سیستم اعمال شده باشند

- [ ]   Directory Listing را غیرفعال کنید

- [ ]   دسترسی وب‌سرور‌ها، پروسس‌ها و سرویس‌اکانت‌ها می‌بایست به صورت حداقلی باشد

- [ ]   در زمان رخداد استثناء، سیستم می‌بایست به شکل ایمن و از پیش تعریف شده رفتار کند

- [ ]   تمامی فایل‌ها و قابلیت‌های غیرضروری می‌بایست حذف شوند

- [ ]   کدها و قابلیت‌هایی تستی یا بخش‌هایی که مربوط به محیط توسعه هستند
    نباید در محیط عملیاتی وجود داشته باشند

- [ ]   از افشاء ساختار و پوشه‌های حساس سایت خود در فایل robots.txt خودداری کنید
    بخش‌هایی که عمومی نیستند را در پوشه‌های ایزوله خارح از قسمت عمومی قرار دهید

- [ ]   متدهای پشتیبانی شده در برنامه‌کاربردی می‌بایست تعریف شده باشند و - HTTP Methods
    رفتار سامانه در مقابل متدها مشخص شده باشد

- [ ]   تمامی متد‌های غیرضروری می‌بایست غیرفعال شوند - HTTP Methods

- [ ]   در صورتی که وب‌سرور از نسخه‌های مختلفی در HTTP پشتیبانی می‌کند
    اطمینان حاصل کنید رفتارهای متفاوت در نظر گرفته شده و مدیریت شده است

- [ ]   اطلاعات اضافی و غیرضروری نظیر سیستم‌عامل، نسخه وب‌سرور یا فریم‌ورک مورد استفاده
    را از سرآیندهای ارسال شده به سوی کاربر حذف نمایید

- [ ]   اطلاعات ذخیره شده مربوط به پیکربندی‌های امنیتی برنامه‌کاربردی می‌بایست قابلیت
    ارائه خروجی به صورت خوانا برای انسان را داشته باشند تا ممیزی آن میسر باشد

- [ ]   سیستمی در راستای مدیریت دارایی تنظیم و پیاده‌سازی کنید و اجزاء سیستم
    و برنامه را در آن تعریف کنید

- [ ]   محیط‌های توسعه و شبکه محصول می‌بایست از یکدیگر جدا باشند و دسترسی می‌بایست
    تنها به افراد مجاز ارائه شود

- [ ]   یک سیستم کنترل نسخه و تغییرات نرم‌افزار راه‌اندازی کنید و در راستای
    مدیریت و ثبت تغییرات کد به هنگام توسعه از آن استفاده کنید

## امنیت پایگاه‌داده

- [ ]   از کوئری‌های پارامتری با نوع‌دهی قوی استفاده کنید

- [ ]   از اعتبارسنجی ورودی و انکد کردن خروجی استفاده کنید و مطمئن شوید که
    کاراکتر‌های متا بررسی شده‌اند. اگر هریک از این مراحل با شکست مواجه شد
    دستور پایگاه‌داده را اجرا نکنید

- [ ]   اطمینان حاصل کنید که متغیرها به صورت  دقیق نوع‌دهی شده‌اند

- [ ]   برنامه‌کاربردی به هنگام ارتباط با پایگاه‌داده می‌بایست از حداقل دسترسی
    ممکن استفاده کند

- [ ]   از اعتبارنامه‌های امن برای حساب‌کاربری‌های پایگاه‌داده استفاده کنید

- [ ]   کانکشن استرینگ نباید در کد برنامه‌کاربردی تعریف شده باشد
    و باید در فایل تنظیمات جداگانه‌ای به صورت رمزنگاری شده
    در سیستم قابل اعتماد ذخیره شده باشد

- [ ]   از رویه‌های ذخیره شده برای دسترسی انتزاعی به داده‌ها استفاده کنید و اجازه
    دسترسی مستقیم به جداول اصلی پایگاه‌داده را حذف کنید

- [ ]   اتصالات را در اولین زمان ممکن ببندید

- [ ]   تمامی رمزعبور‌های پیش‌فرض و مدیریتی پایگاه‌داده را تغییر دهید

- [ ]   قابلیت‌های اضافه و غیرضروری پایگاه‌داده را غیرفعال کنید

- [ ]   محتوای پیش‌فرض غیرضروری تامین کننده را حذف کنید، مانند شماتیک‌های نمونه

- [ ]   حساب‌کاربری‌های پیش‌فرض که نیازمندی تجاری خاصی برای آن‌ها مطرح نیست را غیرفعال کنید

- [ ]   اعتبارنامه‌ها و رمزعبور‌های استفاده شده برای کاربران با سطوح دسترسی مختلف در
    پایگاه‌داده می‌بایست با یکدیگر متفاوت باشند

## مدیریت فایل

- [ ]   داده‌های ارسال شده توسط کاربر را به طور مستقیم به توابع درج شده پویا ارسال نکنید

- [ ]   پیش از امکان بارگذاری فایل، احرازهویت می‌بایست صورت پذیرد

- [ ]   انواع فایل‌های قابل بارگذاری را تنها به موارد ضروری برای کسب و کار محدود کنید

- [ ]   اعتبارسنجی فایل‌های آپلود شده در لایه‌های متعددی می‌بایست صورت بگیرد منجمله بررسی
    هدرهای فایل و اکتفا به بررسی پسوند فایل کفایت نمی‌کند

- [ ]   فایل‌های بارگذاری شده نباید در محل مشترکی با برنامه‌کاربردی ذخیره‌سازی شوند

- [ ]   از بارگذاری فایل‌هایی که احتمال پردازش توسط وب‌سرور دارند اجتناب کنید

- [ ]   قابلیت‌های اجرایی در پوشه‌هایی که محل بارگذاری فایل هستند را غیرفعال کنید

- [ ]   برای بارگذاری امن فایل‌ها در سیستم‌های یونیکس، پوشه هدف را به عنوان یک درایو منطقی
    با استفاده از مسیر مربوطه یا محیط chroot
    ماونت کنید. این کار به شما کمک می‌کند تا امنیت سیستم را حفظ کنید

- [ ]   هنگام ارجاع به فایل‌های موجود، از فهرست نام‌ها و فایل‌های مجاز استفاده کنید

- [ ]   داده‌های ارائه شده توسط کاربر را در یک تغییر مسیر پویا لحاظ نکنید

- [ ]   مسیر پوشه‌ها یا فایل را افشاء نکنید، مقادیر معادلی تعریف کنید و آدرس آن‌ها را
    در بخش غیرفابل دسترس برای کاربر به یکدیگر نظر کنید

- [ ]   هرگز مسیر کامل فایل را برای کاربر افشاء نکنید

- [ ]   اطمینان حاصل کنید فایل‌های برنامه‌کاربردی و منابع مربوطه تنها قابل خواندن هستند

- [ ]   فایل‌های بارگذاری شده توسط کاربر را برای تشخیص ویروس و بدافزار اسکن کنید

## مدیریت حافظه

- [ ]   کنترل‌هایی برای داده‌های غیرقابل اعتماد در ورودی‌ها و خروجی‌ها لحاظ کنید

- [ ]   بررسی کنید که بافر به اندازه مورد انتظار باشد

- [ ]   به هنگام استفاده از توابعی که دریافت بایت متعددی را پشتیبانی می‌کنند
    از صحت عملکرد NULL termination اطمینان حاصل کنید

- [ ]   در صورت فراخوانی تابع در یک حلقه، مرزهای بافر را بررسی کنید و از سرریز محافظت کنید

- [ ]   تمامی رشته‌های ورودی را قبل از ارسال آن‌ها به توابع دیگر به طول معقولی کوتاه کنید

- [ ]   به Garbage Collection تکیه نکنید
    و به صورت صحیح منابع را ببندید

- [ ]   در صورت موجود بودن و امکان، از پشته‌های غیرقابل اجرا استفاده کنید

- [ ]   از استفاده از توابع آسیب‌پذیر شناخته شده اجتناب کنید

- [ ]   پس از تکمیل فرایند توابع و در تمامی نقاط خروجی، حافظه اختصاص یافته را به درستی آزاد کنید

- [ ]   هرگونه اطلاعات حساس ذخیره شده در حافظه تخصیص شده، در تمام نقاط خروجی می‌بایست بازنویسی شوند

## شیوه‌های عمومی کدنویسی

- [ ]   از کدهای تایید، تست و مدیریت شده بجای کدهای تازه و مدیریت نشده
    در کال‌های متداول استفاده کنید

- [ ]   برای انجام امور سیستم‌عاملی، از
    APIهای
    مخصوص آن موضوع استفاده کنید و اجازه ندهید برنامه مستقیما دستورات را
    به سیستم‌عامل ارسال کند، به‌ویژه از طریق استفاده از شل‌های دستوری که توسط برنامه آغاز می‌شوند

- [ ]   از چک‌سام یا هش برای تایید صحت کد‌های تفسیر شده، کتابخانه‌ها، فایل‌های اجرایی
    و پیکربندی استفاده کنید

- [ ]   برای جلوگیری از درخواست‌های متعدد به طور همزمان، از قفل استفاده کنید یا - Race Condition
    مکانیزم‌های همگام‌سازی پیاده‌سازی کنید تا از وضعیت رقابتی جلوگیری شود

- [ ]   از متغیرها و منابع مشترک در مقابل دسترسی همزمان و نامناسب محافظت کنید

- [ ]   تمام متغیر‌ها و سایر ذخیره‌کننده‌های داده را به طور صریح مقداردهی اولیه کنید
    این موضوع می‌تواند در زمان تعریف اولیه یا پیش از اولین استفاده باشد

- [ ]   در مواردی که برنامه باید با دسترسی‌های بیشتری اجرا شود، این دسترسی‌ها را تا حد ممکن
    دیرتر افزایش دهید و به محض امکان آن‌ها را کاهش دهید

- [ ]   برای جلوگیری از خطاهای محاسباتی، از نحوه نمایش و تعامل داده‌ها در زمان برنامه‌نویسی
    خود آگاهی کامل داشته باشید

- [ ]   داده‌های ارائه شده توسط کاربر را به هیچ تابع اجرای پویا ارسال نکنید

- [ ]   کاربران نباید قادر به تولید کد جدید یا تغییر کد موجود باشند

- [ ]   تمام برنامه‌های ثانویه، کدهای شخص ثالث و کتابخانه‌ها را بررسی کنید 
    تا با نیازمندی تجاری مطابقت داشته باشند و از عملکرد ایمن آن‌ها اطمینان حاصل کنید

- [ ]   بروزرسانی می‌بایست به صورت ایمن و از طریق کانال‌های رمزنگاری شده اجرا شود

\newpage
